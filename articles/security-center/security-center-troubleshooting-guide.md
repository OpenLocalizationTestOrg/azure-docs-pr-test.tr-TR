---
title: "Azure Güvenlik Merkezi Sorun Giderme Kılavuzu | Microsoft Belgeleri"
description: "Bu belge Azure Güvenlik Merkezi’ndeki sorunları gidermenize yardımcı olur."
services: security-center
documentationcenter: na
author: YuriDio
manager: mbaldwin
editor: 
ms.assetid: 44462de6-2cc5-4672-b1d3-dbb4749a28cd
ms.service: security-center
ms.devlang: na
ms.topic: hero-article
ms.tgt_pltfrm: na
ms.workload: na
ms.date: 08/11/2017
ms.author: yurid
ms.openlocfilehash: 0e0a0ce5c0795cec0e47cd5f729099f4762381a2
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: tr-TR
ms.lasthandoff: 10/11/2017
---
# <a name="azure-security-center-troubleshooting-guide"></a>Azure Güvenlik Merkezi Sorun Giderme Kılavuzu
Bu kılavuz, kuruluşları Azure Güvenlik Merkezi'ni kullanmayı planlayan ve Güvenlik Merkezi ile ilgili sorunları gidermeye ihtiyaç duyan bilgi teknolojisi (BT) uzmanları, bilgi güvenlik analizi uzmanları ve bulut yöneticileri içindir.

>[!NOTE] 
>Haziran 2017'nin ilk günlerinden itibaren Güvenlik Merkezi, veri toplamak ve depolamak için Microsoft Monitoring Agent'ı kullanmaktadır. Daha fazla bilgi edinmek için [Azure Güvenlik Merkezi Platform Geçişi](security-center-platform-migration.md) makalesine bakın. Bu makaledeki bilgiler, Microsoft Monitoring Agent'a geçiş sonrasındaki Güvenlik Merkezi işlevselliğine yöneliktir.
>

## <a name="troubleshooting-guide"></a>Sorun giderme kılavuzu
Bu kılavuzda Güvenlik Merkezi ile ilgili sorunların nasıl giderildiği açıklanmaktadır. Güvenlik Merkezi’nde yapılan sorun giderme işlemlerinin birçoğu, öncelikle başarısız bileşenlere ilişkin [Denetim Günlüğü](https://azure.microsoft.com/updates/audit-logs-in-azure-preview-portal/) kayıtlarına bakılarak gerçekleştirilir. Denetim günlükleri ile aşağıdakileri belirleyebilirsiniz:

* Hangi işlemlerin gerçekleştirildiği
* İşlemi kimin başlattığı
* İşlemin ne zaman oluştuğu
* İşlemin durumu
* İşlemi araştırmanıza yardımcı olabilecek diğer özelliklerin değerleri

Denetim günlüğü, kaynaklarınız üzerinde gerçekleştirilen tüm yazma işlemlerini (PUT, POST, DELETE) içerir, ancak okuma işlemlerini (GET) içermez.

## <a name="microsoft-monitoring-agent"></a>Microsoft Monitoring Agent
Güvenlik Merkezi, Azure sanal makinelerinizden güvenlik verilerini toplamak için Microsoft Monitoring Agent’ı (Operations Management Suite ve Log Analytics hizmeti tarafından kullanılan aracının aynısı) kullanır. Veri toplama etkinleştirilip aracı hedef makineye doğru şekilde yüklendikten sonra, aşağıdaki işlem yürütülmelidir:

* HealthService.exe

Hizmet yönetimi konsolunu (services.msc) açarsanız, aynı zamanda Microsoft Monitoring Agent hizmetinin aşağıda gösterildiği gibi çalıştığını görürsünüz:

![Hizmetler](./media/security-center-troubleshooting-guide/security-center-troubleshooting-guide-fig5.png)

Sahip olduğunuz aracı sürümünü görmek için **Görev Yöneticisi**’ni açın, **İşlemler** sekmesinde **Microsoft Monitoring Agent Hizmeti**’ni bulun, sağ tıklayın ve **Özellikler**’e tıklayın. **Ayrıntılar** sekmesinde aşağıda gösterildiği gibi dosya sürümüne bakın:

![Dosya](./media/security-center-troubleshooting-guide/security-center-troubleshooting-guide-fig6.png)
   

## <a name="microsoft-monitoring-agent-installation-scenarios"></a>Microsoft Monitoring Agent yükleme senaryoları
Microsoft Monitoring Agent’ı bilgisayarınıza yüklerken farklı sonuçlar üretebilen iki yükleme senaryosu vardır. Desteklenen senaryolar şunlardır:

* **Aracı Güvenlik Merkezi tarafından otomatik olarak yüklenir**: Bu senaryoda hem Güvenlik Merkezi hem de Günlük aramasında uyarıları görüntüleyebilirsiniz. Kaynağın ait olduğu aboneliğe ait güvenlik ilkesinde yapılandırılmış e-posta adresine e-posta bildirimleri alırsınız.
.
* **Aracı, Azure’da bulunan bir VM’ye el ile yüklenir**: Bu senaryoda, Şubat 2017’den önce indirilip yüklenmiş aracılar kullanıyorsanız, uyarıları yalnızca çalışma alanının ait olduğu abonelikte filtrelemeniz durumunda Güvenlik Merkezi portalında görüntüleyebilirsiniz. Kaynağın ait olduğu abonelikte filtrelemeniz halinde, herhangi bir uyarı göremezsiniz. Çalışma alanının ait olduğu aboneliğe ait güvenlik ilkesinde yapılandırılmış e-posta adresine e-posta bildirimleri alırsınız.

>[!NOTE]
> İkinci durumda açıklanan davranışı önlemek için aracının en son sürümünü indirdiğinizden emin olun.
> 

## <a name="troubleshooting-monitoring-agent-network-requirements"></a>Monitoring agent ağ gereksinimi sorunlarını giderme
Aracıların Güvenlik Merkezi’ne bağlanması ve kaydolması için, bağlantı noktası numaraları ve etki alanı URL’leri dahil olmak üzere ağ kaynaklarına erişebilmesi gerekir.

- Proxy sunucuları için, aracı ayarlarında uygun proxy sunucusu kaynaklarının yapılandırıldığından emin olmanız gerekir. [Proxy ayarlarını değiştirme](https://docs.microsoft.com/en-us/azure/log-analytics/log-analytics-windows-agents#configure-proxy-settings) hakkında daha fazla bilgi için bu makaleyi okuyun.
- İnternet’e erişimi kısıtlayan güvenlik duvarları için, güvenlik duvarınızı OMS erişimine izin verecek şekilde yapılandırmanız gerekir. Aracı ayarlarında bir işlem yapılması gerekmez.

Aşağıdaki tabloda iletişim için gereken kaynaklar gösterilmektedir.

| Aracı Kaynağı | Bağlantı Noktaları | HTTPS denetlemesini atlama |
|---|---|---|
| *.ods.opinsights.azure.com | 443 | Evet |
| *.oms.opinsights.azure.com | 443 | Evet |
| *.blob.core.windows.net | 443 | Evet |
| *.azure-automation.net | 443 | Evet |

Aracıyla ekleme sorunları yaşarsanız, [Operations Management Suite ekleme sorunlarını giderme](https://support.microsoft.com/en-us/help/3126513/how-to-troubleshoot-operations-management-suite-onboarding-issues) makalesini okuduğunuzdan emin olun.


## <a name="troubleshooting-endpoint-protection-not-working-properly"></a>Uç nokta korumasıyla ilgili sorunları giderme işlemi düzgün çalışmıyor

Konuk aracı, [Microsoft Kötü Amaçlı Yazılımdan Koruma](../security/azure-security-antimalware.md) uzantısının gerçekleştirdiği tüm işlemlerin üst işlemidir. Konuk aracı işleminin başarısız olması durumunda konuk aracının alt işlemi olarak çalışan Microsoft Kötü Amaçlı Yazılımdan Koruma da başarısız olabilir.  Bu gibi senaryolarda aşağıdaki seçenekleri doğrulamanız önerilir:

- Hedef sanal makine özel bir görüntü mü ve sanal makineyi oluşturan kişi konuk aracısını hiç yüklememiş mi?
- Hedef bir Windows sanal makinesi değil de Linux sanal makinesiyse, kötü amaçlı yazılımdan koruma uzantısının Windows sürümünün Linux sanal makinesine yüklenmesi başarısız olur. Linux konuk aracısının işletim sistemi sürümü ve gerekli paketler açısından belirli gereksinimleri vardır ve bu gereksinimler karşılanmazsa sanal makine aracısı burada da çalışmaz. 
- Sanal makine konuk aracısının eski bir sürümüyle mi oluşturulmuş? Bu durumda, bazı eski aracıların kendini otomatik olarak daha yeni bir sürüme güncelleştiremediğini ve bu soruna yol açabileceğini unutmamanız gerekir. Kendi görüntülerinizi oluşturuyorsanız konuk aracısının her zaman en son sürümünü kullanın.
- Bazı üçüncü taraf yönetim yazılımları konuk aracısını devre dışı bırakabilir ya da aracının belirli dosya konumlarına erişmesini engelleyebilir. Sanal makinenizde üçüncü taraf yazılım yüklüyse aracının dışlama listesinde olduğundan emin olun.
- Belirli güvenlik duvarı ayarları ya da Ağ Güvenlik Grubu (NSG), konuk aracısı için giden ve gelen trafiği engelleyebilir.
- Belirli bir Erişim Denetimi Listesi (ACL) disk erişimini engelleyebilir.
- Disk alanının yetersiz olması konuk aracısının düzgün çalışmasını engelleyebilir. 

Microsoft Kötü Amaçlı Yazılımdan Koruma Kullanıcı Arabirimi varsayılan olarak devre dışıdır; gerektiğinde bu arabirimi nasıl etkinleştirebileceğiniz hakkında daha fazla bilgi edinmek için [Azure Resource Manager Sanal Makinelerinde Dağıtımdan Sonra Microsoft Kötü Amaçlı Yazılımdan Koruma Kullanıcı Arabirimi’ni Etkinleştirme](https://blogs.msdn.microsoft.com/azuresecurity/2016/03/09/enabling-microsoft-antimalware-user-interface-post-deployment/) konusunu okuyun.

## <a name="troubleshooting-problems-loading-the-dashboard"></a>Pano yükleme sorunlarını giderme

Güvenlik Merkezi panosunu yüklemeyle ilgili sorun yaşıyorsanız, aboneliği Güvenlik Merkezi’ne kaydeden kullanıcı (Güvenlik Merkezi’ni bu abonelikle ilk kez açan kullanıcı) ile veri toplamayı etkinleştirmek isteyen kullanıcının abonelikte *Sahip* veya *Katkıda Bulunan* rolüne sahip olduğundan emin olun. O andan itibaren, abonelikte *Okuyucu* rolüne sahip kullanıcılar da pano/uyarılar/öneri/ilke sayfasını görebilir.

## <a name="contacting-microsoft-support"></a>Microsoft Destek ile iletişim kurma
Bazı sorunlar bu makalede verilen yönergeler kullanılarak tanımlanabilirken, bazılarını Güvenlik Merkezi genel [Forumu](https://social.msdn.microsoft.com/Forums/en-US/home?forum=AzureSecurityCenter)’nda da bulabilirsiniz. Ancak, daha fazla sorun giderme bilgisi gerekirse, **Azure portalında** aşağıda gösterildiği gibi yeni bir destek isteği oluşturabilirsiniz: 

![Microsoft Destek](./media/security-center-troubleshooting-guide/security-center-troubleshooting-guide-fig2.png)


## <a name="see-also"></a>Ayrıca bkz.
Bu belgede, Azure Güvenlik Merkezi'nde güvenlik ilkelerinin nasıl yapılandırılacağını öğrendiniz. Azure Güvenlik Merkezi hakkında daha fazla bilgi edinmek için şunlara bakın:

* [Azure Güvenlik Merkezi Planlama ve İşlemler Kılavuzu](security-center-planning-and-operations-guide.md) - Azure Güvenlik Merkezi'ni benimsemek için tasarım ile ilgili dikkat edilmesi gerekenleri planlama ve anlama hakkında bilgi edinin.
* [Azure Güvenlik Merkezi'nde güvenlik durumunu izleme](security-center-monitoring.md) - Azure kaynaklarınızın sistem durumunu nasıl izleyeceğiniz hakkında bilgi edinin
* [Azure Güvenlik Merkezi'nde güvenlik uyarılarını yönetme ve ele alma](security-center-managing-and-responding-alerts.md) - Güvenlik uyarılarını yönetme ve ele alma hakkında bilgi edinin
* [Azure Güvenlik Merkezi ile iş ortağı çözümlerini izleme](security-center-partner-solutions.md) - İş ortağı çözümlerinizin sistem durumunu nasıl izleyeceğiniz hakkında bilgi edinin.
* [Azure Güvenlik Merkezi ile ilgili SSS](security-center-faq.md) - Hizmet kullanımı ile ilgili sık sorulan soruları burada bulabilirsiniz
* [Azure Güvenlik Blogu](http://blogs.msdn.com/b/azuresecurity/) - Azure güvenliği ve uyumluluğu ile ilgili blog yazılarını bulabilirsiniz

