---
title: "Hizmet Eşlemesi çözümünün adım adım tanıtımı | Microsoft Docs"
description: "Hizmet Eşlemesi, Operations Management Suite’te (OMS) Windows ve Linux sistemleri üzerindeki uygulama bileşenlerini otomatik olarak bulan ve hizmetler arasındaki iletişimi eşleyen bir çözümdür.  Bu adımlı tanıtımda bir web uygulamasındaki sanal bir sorunu belirleyip tanılamak üzere Hizmet Eşlemesi kullanma işlemi gösterilmektedir."
services: operations-management-suite
documentationcenter: 
author: bwren
manager: carmonm
editor: tysonn
ms.assetid: 9dc437b9-e83c-45da-917c-cb4f4d8d6333
ms.service: operations-management-suite
ms.devlang: na
ms.topic: get-started-article
ms.tgt_pltfrm: na
ms.workload: infrastructure-services
ms.date: 04/12/2017
ms.author: bwren
ms.openlocfilehash: c3548d24c74f8ad865b22d6af3490d0b5cc77a84
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: tr-TR
ms.lasthandoff: 10/11/2017
---
# <a name="operations-management-suite-oms-self-paced-demo---service-map"></a>Operations Management Suite (OMS) adımlı tanıtımı - Hizmet Eşlemesi
Bu adımlı tanıtımda bir web uygulamasındaki sanal bir sorunu belirleyip tanılamak üzere Operations Management Suite’te (OMS) [Hizmet Eşlemesi çözümünü](operations-management-suite-service-map.md) kullanma işlemi gösterilmektedir.  Hizmet Eşlemesi, Windows ve Linux sistemleri üzerindeki uygulama bileşenlerini otomatik olarak bulur ve hizmetler arasındaki iletişimi eşler.  Ayrıca, performansı çözümlemenize ve sorunları belirlemenize yardımcı olmak üzere diğer OMS hizmetleri tarafından toplanan verileri birleştirir.  Ayrıca, kök sorunu belirlemek üzere toplanan verilerin ayrıntısına inmek için [Log Analytics’teki günlük aramalarını](../log-analytics/log-analytics-log-searches.md) kullanacaksınız.


## <a name="scenario-description"></a>Senaryo açıklaması
ACME Müşteri Portalı uygulamasının performans sorunları yaşadığına dair bir bildirim aldınız.  Yalnızca bu sorunların bugün yaklaşık olarak sabah 4:00’da başladığını biliyorsunuz.  Bir dizi web sunucusu dışında portalın bağımlı olduğu tüm bileşenlerin ne olduğundan emin değilsiniz.  

## <a name="components-and-features-used"></a>Kullanılan bileşenler ve özellikler
- [Hizmet Eşlemesi çözümü](operations-management-suite-service-map.md)
- [Log Analytics günlük aramaları](../log-analytics/log-analytics-log-searches.md)


## <a name="walk-through"></a>İzlenecek yol

### <a name="1-connect-to-the-oms-experience-center"></a>1. OMS Deneyim Merkezi’ne bağlanma
Bu kılavuzda, örnek verilerle tam bir OMS ortamı sağlayan [Operations Management Suite Deneyim Merkezi](https://experience.mms.microsoft.com/) kullanılmaktadır. Öncelikle bu bağlantıyı takip edin, bilgilerinizi sağlayın ve ardından **Insight and Analytics** senaryosunu seçin.


### <a name="2-start-service-map"></a>2. Hizmet Eşlemesi’ni başlatma
**Hizmet Eşlemesi** kutucuğuna tıklayarak Hizmet Eşlemesi çözümünü başlatın.

![Hizmet Eşlemesi Kutucuğu](media/operations-management-suite-walkthrough-servicemap/tile.png)

Hizmet Eşlemesi konsolu gösterilir.  Sol bölme, ortamınızda Hizmet Eşlemesi aracısının yüklü olduğu bilgisayarların listesidir.  Bu listeden görüntülemek istediğiniz bilgisayarı seçin.

![Bilgisayar listesi](media/operations-management-suite-walkthrough-servicemap/computer-list.png)


### <a name="3-view-computer"></a>3. Bilgisayarı görüntüleme
Web sunucularının adının AcmeWFE001 ve AcmeWFE002 olduğunu biliyoruz; dolayısıyla buradan başlamak mantıklıdır.  **AcmeWFE001**’e tıklayın.  Bu işlem AcmeWFE001 eşlemesini ve tüm bağımlılıklarını gösterir.  Seçili bilgisayarda hangi işlemlerin çalıştığını ve bu işlemlerin hangi dış hizmetlerle iletişim kurduğunu görebilirsiniz.

![Web sunucusu](media/operations-management-suite-walkthrough-servicemap/web-server.png)

Bizi ilgilendiren konu web uygulamamızın performansı olduğu için **AcmeAppPool (IIS App Pool)** işlemine tıklayın.  Burada, bu işlemin ayrıntıları gösterilir ve bağımlılıkları vurgulanır.  

![Uygulama Havuzu](media/operations-management-suite-walkthrough-servicemap/app-pool.png)


### <a name="4-change-time-window"></a>4. Zaman penceresini değiştirme

Sorunun sabah 4:00’da başladığını duyduk; öyleyse, o sırada neler olduğuna bakalım. **Saat Aralığı**’na tıklayın ve saati 20 dakikalık süre için sabah 4:00 PST olarak değiştirin (geçerli tarihi değiştirmeyin ve yerel saat diliminize göre ayarlayın).

![Saat Seçici](./media/operations-management-suite-walkthrough-servicemap/time-picker.png)


### <a name="5-view-alert"></a>5. Uyarı görüntüleme

Şu anda **acmetomcat** bağımlılığı için gösterilen bir uyarı olduğunu görüyoruz, dolayısıyla bu potansiyel sorunumuzdur.  Uyarının ayrıntılarını görüntülemek için **acmetomcat** içindeki uyarı simgesine tıklayın.  Kritik CPU kullanımına sahip olduğumuzu görebiliriz ve daha fazla ayrıntı için uyarıyı genişletebiliriz.  Performansın yavaşlamasına neden olan sorun büyük olasılıkla budur. 

![Uyarı](./media/operations-management-suite-walkthrough-servicemap/alert.png)


### <a name="6-view-performance"></a>6. Performansı görüntüleme

Şimdi **acmetomcat**’e daha yakından bakalım.  **Acmetomcat** öğesinin sağ üst kısmına tıklayın ve **Sunucu Eşlemesini Yükle**’ye tıklayarak bu makineye ait ayrıntıları ve bağımlılıkları görüntüleyin. Şüphemizi doğrulamak için bu performans sayaçlarına biraz daha yakından bakabilirsiniz.  **Performans** sekmesini seçerek zaman aralığında [Log Analytics tarafından toplanan performans sayaçlarını](../log-analytics/log-analytics-data-sources-performance-counters.md) görüntüleyin.  İşlemci ve bellekte düzenli ani artışlar olduğunu görebiliriz.

![Performans](./media/operations-management-suite-walkthrough-servicemap/performance.png)


### <a name="7-view-change-tracking"></a>7. Değişiklik izlemeyi görüntüleme
Bu yüksek kullanıma neyin neden olabileceğini bulabilecek miyiz, görelim.  **Özet** sekmesine tıklayın.  Bu sekmede OMS’nin bilgisayardan topladığı başarısız bağlantılar, kritik uyarılar ve yazılım değişiklikleri gibi bilgiler verilir.  İlgi çekici yeni bilgileri olan bölümler zaten genişletilmiştir ve içerdikleri bilgileri incelemek üzere diğer bölümleri genişletebilirsiniz.


**Değişiklik İzleme** henüz açık değilse genişletin.  Bu bölümde [Değişiklik İzleme çözümü](../log-analytics/log-analytics-change-tracking.md) tarafından toplanan bilgiler gösterilir.  Bu zaman penceresinde bir yazılım değişikliği yapılmış gibi görünüyor.  Ayrıntılarını görmek için **Yazılım**’a tıklayın.  Sabah saat 4:00’dan sonra makineye bir yedekleme işlemi eklenmiş, dolayısıyla aşırı kaynak kullanımının nedeni bu gibi görünüyor.

![Değişiklik izleme](./media/operations-management-suite-walkthrough-servicemap/change-tracking.png)



### <a name="8-view-details-in-log-search"></a>8. Günlük Araması’nda ayrıntıları görüntüleme
Log Analytics deposunda toplanan ayrıntılı performans bilgilerine bakarak sorunun bu olduğunu doğrulayabiliriz.  **Uyarılar** sekmesine ve ardından **Yüksek CPU** uyarılarından birine tıklayın.  **Günlük Aramasında Göster**’e tıklayın.  Bu işlem, depoya kaydedilmiş verilere karşı [günlük aramaları](../log-analytics/log-analytics-log-searches.md) yapabileceğiniz Günlük Araması penceresini açar.  Hizmet Eşlemesi, ilgilendiğimiz uyarıyı almak için bir sorguya zaten girilmiştir.  

![Günlük araması](./media/operations-management-suite-walkthrough-servicemap/log-search.png)


### <a name="9-open-saved-search"></a>9. Kayıtlı aramayı açma
Bu uyarıyı oluşturan performans bilgileri toplama işlemiyle ilgili daha fazla ayrıntı alalım ve sorunların bu yedekleme işleminden kaynaklandığına yönelik şüphemizi doğrulayalım.  Saat aralığını **6 saat** olarak değiştirin.  Ardından **Sık Kullanılanlar**’a tıklayıp **Hizmet Eşlemesi** için kaydedilmiş aramalara inin.  Bunlar özellikle bu analiz için oluşturduğumuz sorgulardır.  **Acmetomcat için CPU’ya Göre İlk 5 İşlem**’e tıklayın.

![Kayıtlı arama](./media/operations-management-suite-walkthrough-servicemap/saved-search.png)


Bu sorgu, **acmetomcat** üzerinde en fazla işlemci kullanan 5 işlemin bir listesini döndürür.  Günlük aramaları için kullanılan sorgu diline yönelik giriş bilgilerini almak için sorguyu inceleyebilirsiniz.  Diğer bilgisayarlardaki işlemlerle ilgileniyorsanız, bu bilgileri almak için sorguyu değiştirebilirsiniz.

Bu örnekte, yedekleme işleminin sürekli olarak uygulama sunucusu CPU’sunun yaklaşık %60’ını kullandığını görebiliyoruz.  Performans sorunumuzdan bu yeni işlemin sorumlu olduğu son derece açıktır.  Çözümümüz bu yeni yedekleme yazılımını uygulama sunucusundan kaldırmak olacaktır.  Aslında bu işlemin bu kritik sistemlerde hiçbir zaman çalışmadığından emin olmaya yönelik ilkeler tanımlamak üzere Azure Otomasyonu tarafından yönetilen Desired State Configuration’dan (DSC) yararlanabiliriz.


## <a name="summary-points"></a>Özet maddeleri
- [Hizmet Eşlemesi](operations-management-suite-service-map.md), tüm sunucu ve bağımlılıklarını bilmeseniz bile tüm uygulamanızın görünümünü sağlar.
- Hizmet Eşlemesi, uygulamanızla ve temel alınan altyapıyla ilgili sorunları belirlemenize yardımcı olmak üzere diğer OMS çözümleri tarafından toplanan verileri ortaya çıkarır.
- [Günlük aramaları](../log-analytics/log-analytics-log-searches.md), Log Analytics deposunda toplanan belirli verilere inmenizi sağlar.    

## <a name="next-steps"></a>Sonraki adımlar
- [Hizmet Eşlemesi](operations-management-suite-service-map.md) hakkında daha fazla bilgi edinin.
- Hizmet Eşlemesini [dağıtın ve yapılandırın](operations-management-suite-service-map-configure.md).
- Hizmet Eşlemesi için gereken ve aracılar tarafından depolanan işlem verilerini kaydeden [Log Analytics](../log-analytics/log-analytics-overview.md) hakkında bilgi edinin.